# Reactjs-temelleri-egitimi
React, kullanıcı arayüzü oluşturmaya yarayan açık kaynak kodlu bir Javascript kütüphanesidir. Facebook önderliğindeki bir geliştirici grup tarafından geliştirildi ve ilk kez 2013 yılında yayınlandı. Klasik web uygulamalarına nazaran bazı avantajları beraberinde getiren Single Page Application oluşturmak için kullanılan React günümüz web dünyasında kısa zamanda önemli bir konuma sahip olmuştur.

Yazılım konusundaki iş ilanları incelendiğinde backend developer arayan şirketlerin genellikle senior (kıdemli) developer aramasına karşılık frontend developer iş ilanlarında junior adayların da yüksek oranda tercih edildiği görülmektedir. Kısacası hem web alanında çalışmak, hem de kısa zamanda iş bulmak istiyorsanız frontend developer olmak sizin için daha kestirme bir çözüm olacaktır.  Fakat frontend developer olmak isteyenlere HTML, CSS ve Javascript artık yetmemektedir. Bunların yanında Javascriptin kütüphanelerinden birini bilmek büyük bir avantaj sağlamaktadır. Facebook tarafından geliştirilen React kütüphanesi güzel bir şekilde öğrenildiğinde başvurabileceğiniz iş ilanı sayısını çok yüksek oranda artıracaktır.

Bu eğitim setinde Modern Javascript konuları eşliğinde React.js eğitimi verilmektedir. Sırasıyla Modern Javascript konuları, React başlangıç konuları, React Context, React Hooks ve Redux konuları işlenecektir. Önce bireysel şekilde işlenen konular daha sonra projeler ile pekiştirilecektir.

React Temelleri Eğitimini almadan önce Html, CSS ve Javascript dilinin temelleri konusunda bilgi sahibi olmak, bu eğitim setindeki konuları anlamanızda büyük kolaylık sağlayacaktır. Frontend developer olmak isteyen, React bilgisini geliştirmek isteyen, React Native için React altyapısı oluşturmak isteyen yazılımcı adayları için çok faydalı olacak olan bu eğitim seti sizlere dilin temellerini anlatmakla kalmayıp aynı zamanda projelerle de öğrendiklerinizi pekiştirme imkanı verecektir.
